---
title: Leap Motion verseny
layout: post
author: sganetz-bence
image: /images/posts/2019-02-18-leap-verseny.png
excerpt: Te mit csinálnál egy saját Leap Motionnel? Hozd az ötleted, a LEGO kör adja az eszközt!
---

A LEGO kör versenyt hirdet Leap Motion kontrollerhez szánt játékok és alkalmazások megvalósításához. A verseny két időszakból áll, első körben pályázatokat várunk, majd a legjobban szerepelt pályaművek megvalósítását segítjük. Jelentkezni egyénileg és csapatban is lehet. A verseny a kész pályaművek prezentációjával zárul, ahol egy zsűri győztest választ, és Leap Motion eszközzel jutalmaz.

# Pályázati időszak
A pályázati időszak 2019. február 12-től február 24. 23:59-ig tart, ebben az időszakban várjuk a pályaművek bemutatóit PDF formátumban a sganetz.bence@simonyi.bme.hu címre. Az időszak végéig a kör vezetősége értékelő bizottságot választ, akik február 27. 23:59-ig kiválasztanak maximum 3 továbbjutó pályaművet és értesítik a továbbjutókat.

# Fejlesztési időszak
A továbbjutóknak 2019. március 17. 23:59-ig meg kell valósítaniuk a pályaművüket. A pályázók a Leap Motion gyűlésre meghívást kapnak, a projekttagok minden technikai kérdésben segítenek, és eszközt is biztosítanak. Az egyének vagy csapatok a fejlesztési időszak végéig szavazhatnak a pályaművük személyes prezentációjának időpontjáról, ahol bemutathatják egymásnak, az érdeklődőknek, és a zsűrinek az alkotásaikat. A zsűri által megszavazott győztes nyereménye egy Leap Motion kontroller.

Sikeres versenyzést kívánunk!
