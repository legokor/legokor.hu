---
title: World Robot Olympiad- Advanced Robotic Challenge verseny
layout: post
author: moricz-tamas
image: /images/misc/missing.svg
---

A versenyen egy autonóm bowlingozó robotot kellett építeni. A pálya 2 m * 5 m méretű volt, itt helyezkedett el a bázisállomás, a golyótartó és persze a kuglik. A robot maximális mérete 45cm*45cm\*45cm-es lehetett, pár megkötéssel.

A 2 napos esemény helyszíne a Debreceni Egyetem Sporttudományi Oktatóközpont aulájában berendezett küzdőtér volt. Tagjaink csütörtökön este érkeztek meg, majd szálláshelyüket elfoglalták az egyik versenyző otthonában. Lepakolás után elfoglaltuk a nappalit, felállítottuk a pályát, majd kezdődhetet volna a finomhangolás. Itt szembesültünk a legelső problémával. A beltéri világítás teljesen más volt, mint a LEGO labori, így a tökéletesen működõ golyófelismerő szoftverrész egyáltalán nem működött. Átugrottunk a problémán egy olyan felkiáltással, hogy a csarnokban úgyis neon lesz. Következett a kamerák és szenzorok felszerelése, beállítása. Végül a tervezetteknek megfelelően elhelyezésre került 2 db NXT fényérzékelő, aktív módban, viszont közös megegyezés alapján végül nem lett használva. A célzókamera is elhelyezésre került, átbeszéltük a célzási algoritmust, majd elmentünk bárányokat számolgatni.

A verseny első napján megérkeztünk a helyszínre, elfoglaltuk a helyünket. A teljes versenykészletet nem vittünk magunkkal, csak a legfontosabb részeket. A csapat tagjai a szoftveren és a kamera használatával foglalkoztak a helyi fényviszonyok mellett. Volt pár perc a tesztelésre, amikor nagyjából működött, viszont az éles próbán egy sajnálatos helyen felejtett szigetelőszalag-darabka miatt a kerék megcsúszott, a következő éles fordulón pedig az egyik szervónk állt le teljesen.  Vacsora után ismét igénybe vettük a nappalit. Éjszaka végül kiderült a turpisság a szervó körül, a kerékmegcsúszás oka, ezért ezek javítása meg történt és ismét nyugovóra tértünk.

Szombaton, a verseny második napján motiváltan érkeztünk a helyszínre, majd egyből meg is kezdődött a tesztelés. A próbák során a robot megfelelően működött, amit akartunk tőle, megcsinálta. A felkészülési idő letelte előtt fél órával a kameránk a teljes diszfunkcionalitás tüneteit mutatta, ezért gyakorlatilag vakon kellett céloznunk. Elérkezett az éles gurítás, majd egy rosszul beállított kerék és egy elfáradt kamera miatt nem sikerült javítani a teljesítményünkön.

Összefoglalva, ha mást nem is, tapasztalatot rendkívül sokat gyűjtöttünk, így a jövő évi versenyre a megfelelő felkészültségi fokkal érkezünk.

Köszönjük az eszközöket biztosító, majd a versenyt szervezõ NI Debrecen-nek a támogatást.

Résztvevők: Ugrin Dániel,  Stahorszki László, Szilágyi Richárd

A fényképek egy része a hivatalos weboldalról származik.

![](/images/misc/missing.svg)
![](/images/misc/missing.svg)
![](/images/misc/missing.svg)
![](/images/misc/missing.svg)
![](/images/misc/missing.svg)
![](/images/misc/missing.svg)
