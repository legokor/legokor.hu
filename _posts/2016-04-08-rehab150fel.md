---
title: ReHAB – 150 felbocsátás 2016. április
layout: post
author: goczan-bence
image: /images/misc/missing.svg
---

2016 április 2-án került sor harmadik repülésünkre a ReHAB - 150 ballonnal. A küldetés célja fedélzeti rendszer új szoftverének éles kipróbálása, fényképek készítése valamint a saját fejlesztésű földi állomásunk antennájának tesztelése volt.

A célok közül kikerült a BME-GND 4.5 méteres parabolájának és antennaforgatójának kipróbálása, mivel a kabantartási munkálatok még tartanak az állomáson. Ennek ellenére a BME-GND csapata most is segítségünkre volt a repülés során.

A felbocsátás az Infóparkban, a Budapesti Műszaki és Gazdaságtudományi Egyetem Q épülete mögötti területről történt. A ballon töltése és az elengedés a tervek szerint zajlott. Amíg a ballont felkészítettük a repülésre, üzembe helyezésre került a földi állomásunk teszt verziója a Simonyi Károly Szakkollégium HA5KFU rádióklubjának vezérlőjében. A felbocsátásra több érdeklődő is kilátogatott, így ismét népes csapat előtt indítottuk útnak a ballonunkat.

![A ballon töltése](http://upra.sch.bme.hu/wp-content/uploads/2016/04/toltes.jpg)

A felbocsátási helyszín elbontása után kisebb problémák adódtak a ballon vételével, mely a rádióállomásunk antennájának elhelyezkedéséből adódott, ezért a földi állomásunkat áttelepítettük egy előnyösebb helyre. Az új helyszínenen egy mobil antenna segítségével ismét kiváló minőségben tudtuk fogni a ballon telemetria adatait.

<div class="video16-9">
	<iframe src="https://www.youtube.com/embed/3p-keMlZqTQ" frameborder="0" allowfullscreen></iframe>
</div>

A ballonunk 32888 méteres magasságban durrant ki. A legmagasabb pontot a szimulációk alapján meghatározott időben értük el. A ballon ereszkedését 1400 méteres magasságig tudtuk követni, a földi állomáson gyűjtött élő rádióüzenetek alapján minden rendszerünk megfelelően működött.

![A modul keresése](http://upra.sch.bme.hu/wp-content/uploads/2016/04/kereses.jpg)

Landolás után az üldöző csapat elindult a visszatérő egység begyűjtésére. A csapat estébe nyúlóan kereste a visszatérő ballont, átkutattuk az utolsó észlelés több kilóméteres körzetét. Sajnos nem sikerült fognunk a ballon jeleit és a tartalék GPS modult sem tudtuk elérni.

Utolsó észlelésünk Kecskemét és Szentkirály között, 1426 méteres magasságban volt, az alábbi koordinátákon:
46.933493, 19.78938

1A repülési adatok alapján megpróbáljuk pontosítani a lehetséges landolás helyét, de addig is reménykedünk benne, hogy valaki megtalálja a ballont és rajta lévő információk alapján visszajuttatja hozzánk.
