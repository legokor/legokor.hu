---
title: SET kártyajáték képfelismeréssel
layout: post
author: moricz-tamas
image: /images/misc/missing.svg
---

A Bartha Bálint által készített program segítségével a SET kártyajátékban bárkit megverhetünk.

A játék szabályai :

81 lap és mind különböző. Minden kártyalap egyedi. 12 lapot teszünk az asztalra színével felfelé. Mindegyik játékos ezekkel a lapokkal játszik, egyidejűleg. Ki a leggyorsabb, ki talál először 3 lapot, amik SET-et alkotnak? Ha a megtalált SET szabályos, a játékos magához veszi ezeket a lapokat. Az elvett lapokat 3 újjal pótoljuk, hogy meglegyen a 12 lap. Ki találja meg a következő SET-et? A legtöbb SET-et összegyűjtő játékos lesz a győztes.

![](/images/misc/missing.svg)

Mind a 81 lap különböző az alábbi jellemzők alapján:

darabszám 1, 2 vagy 3
szín piros, zöld vagy kék
forma ellipszis, téglalap vagy hullám
kitöltöttsé güres, tele vagy félig tele (sraffozott)

Három lap együtt SET-et alkot, de csak akkor, ha a fenti jellemzők mindegyike vagy teljesen egyforma, vagy teljesen különböző.

A program C++ programnyelven készült az opencv 3.0 függvénykönyvtárak felhasználásával. A program a webkameráról beérkező képeket dolgozza fel, és ez alapján találja meg a különböző lapokat, mintákat, majd a képfeldolgozás után, már csak egy egyszerű logika megkeresi a különböző SET-eket. A program kontúrok és formák ellenrőzésével dönti el a kártyák tulajdonságait. Ezek után már párfeltétellel egyszerű eldönteni, hogy szabályos SET látható-e a táblán, ha igen, akkor a SET-et alkotó lapokat a program bekeretezi.

![](/images/misc/missing.svg)
