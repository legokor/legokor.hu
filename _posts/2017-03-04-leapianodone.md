---
title: Elkészült a LeaPiano Béta verziója
layout: post
author: moricz-tamas
image: /images/misc/missing.svg
---

Elkészült a LeaPiano Béta verziója, a Leap Motion projekt egyik alkalmazása.

![](/images/misc/missing.svg)

Az ötletgazda és készítő amellett, hogy szeret programozni, gondolta újra elő veszi régi hobbiját, a zongorázást. A hangszert ezúttal maga a számítógép testesíti meg.  A képernyőn megjelennek a billentyűk, illetve az ujjak pozíciója is kirajzolásra kerül. Ezenkívül a Leap Motion teszi lehetővé a kéz és az ujjak mozgásának három dimenzióban való nyomon követését, így a billentyűlenyomás érzékeléséért és pozícionálásért az említett eszköz a felelős. A „zongorázás” tehát valójában a levegőben valósul meg: egy képzeletbeli felületen ujjaink oldalra mozgatásával bejárjuk szélességében a hangszert, majd lefelé való billentéssel lenyomjuk az aktuális billentyűt.

![](/images/misc/missing.svg)

A fejlesztés a Visual Studio fejlesztői környezetében, C# nyelven történt. Az alkalmazás jelenleg két kezet támogat, valamint lehetőségünk van benne beállítani a megjelenített oktávszámot és a modulációt (eltolást). A tervezett funkciók és kiegészítések között szerepel még felvétel indítás és lejátszás, egyéb módon történő lenyomásérzékelés (a pontosság és a játékélmény növelése végett), illetve hangszín-, hangeffektállítás is.

Habár alkalmazás nem professzionális használatra termett, kihívásokkal teli és meglepően szórakoztató tud lenni a zenélés kedvelőinek.

![](/images/misc/missing.svg)
