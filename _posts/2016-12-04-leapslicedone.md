---
title: Elkészült a LeapSlice
layout: post
author: moricz-tamas
image: /images/misc/missing.svg
---

Elkészült a LeapSlice, a Leap Motion projekt Fruit Ninjára hajazó játéka. A legfőbb különbség azon túl, hogy gyümölcsök helyett süteménytől moziszékig akármi felugorhat, a vezérlés módja.

A Leap Motion kontroller segítségével kezünkkel hadonászva szeletelhetjük fel a gépfegyvereket, kasszákat, és további tárgyakat. Az ihletadóból már ismert játékmódok, feloldható személyre szabási lehetőségek (új pengék és hátterek), és többjátékos mód Leap Motion és egér között mind helyet kapott benne.

A LeapSlice nyílt forráskódú, [letölthető a GitHub-ról](https://github.com/VoidXH/LeapSlice). Unityre alapszik, ami az egyik legegyszerűbb és egyben legsokoldalúbb játékmotor. Segítségével könnyedén exportálható bármilyen platformra egy projekt. Erre szükség is lehet, ugyanis amellett, hogy a LeapSlice mobilokon bármilyen változtatás nélkül működőképes, a kódból elérhető egy különleges verzió, ahol a játék Leap kontroller helyett akár fejjel is vezérelhető, így kompatibilis VR-eszközökkel, giroszkópokkal, vagy akár HoloLens-szel is.

Néhány pillanatkép a játékból:

![](/images/misc/missing.svg)
![](/images/misc/missing.svg)
