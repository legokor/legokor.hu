---
layout: project
title: Leap Motion
logo: leapmotion.svg
preview: leap\_motion.png
status: active
introduction: A projekt célja minél több területen bevetni a kézfelismeréses vezérlést.
leader: czegledi-krisztian
members:
    - karpat-anna-maria
    - dorogi-dome
    - kercza-robert
---

A projekt elsősorban a névadó eszköz (Leap Motion Controller) megismerését, és határainak feltérképezését tűzte ki célul. Az eszköz önmagában mindössze 3 db infra-LED-ből, és az ezek által bevilágított karokat vagy pálca jellegű “tool”-okat észlelő két infrakamerából épül fel, semmilyen feldolgozást nem végez, kizárólag rögzít.

A kamerák maximum 240 FPS-es látnak, a videófolyamot teljesen a driver dolgozza fel, így az új funkciókhoz hardvercsere nem szükséges. Ez a vezérlési forma sok területen bevethető: egy számítógép egerének vagy billentyűzetének szimulálására, gesztusok felismerésére, robotok irányítására, vagy egyszerűbb játékok vezérlésére is alkalmas - mi ezek közül minddel foglalkozunk.

A Leap Motion által érzékelt adatokat elsősorban Unity-ben hasznosítjuk, így a projekt fontos része a játék-motor lehetőségeinek megismerése, ezért a kontroller használata mellett játékfejlesztéssel, valamint AR/VR fejlesztéssel is foglalkozunk.

Az újoncok először egy kisebb, saját játék vagy alkalmazás elkészítésével ismerhetik meg a Unity és a Leap Motion használatát. Ezen kívül minden félév elején kitalálunk közösen egy nagyobb feladatot, amelyen a projekt a félév során dolgozni fog, így elősegítve a közös fejlődést.
