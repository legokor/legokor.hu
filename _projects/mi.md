---
layout: project
title: Mesterséges Intelligencia
logo: mi.svg
preview: mi\_projekt.jpg
status: active
introduction: Mesterséges intelligencia, gépi és megerősítéses tanulás módszereinek megismerése, alkalmazása.
leader: honved-peter-dezso
members:
    - kovacs-daniel
    - mandzsu-bendeguz
    - meszaros-peter
---

Körünk MI projektjének fő célja egy csapatba gyűjteni a mesterséges intelligencia iránt érdeklődő szakkollégistákat. Itt a közös munka során egymást váltják a korábbi tapasztalattal rendelkező, és a lelkes, újonnan érkező tagok. Az összetett témához szükséges folyamatos tudáscserét a félév során workshopok tartásával igyekszünk folyamatosan fenntartani.

A 2024 tavaszi félév tervei szerint gépi látás és YOLO témakörben indul egy kezdő tagfelvételi tanfolyam, ezen kívül pedig egy mindenkinek szóló workshop sorozat a fejlődés és tanulás érdekében.

Ennek eredményeként olyan modelleket szeretnénk fejleszteni, amelyeket a LEGO Kör más projektjei (navigáció, AR) is használhatnak a későbbiek során. Az csatlakozó újoncoknak lehetősége lesz kisegítő munkát vállalni a modell fejlesztésében, valamint kiselőadásokat tartani a témával kapcsolatban.

A projekt során lehetőség van a mesterséges intelligencia és a data science számos területével megismerkedni, mint például:

-   Természetes nyelvfeldolgozás (NLP)
-   Adatgyűjtés, adatelemzés, adattisztítás, adatvizualizáció
-   Predikció tabuláris adatokból
-   Gépi látás

Előző félévekben a projekt sok hasonlóan érdekes problémán dolgozott, mint például:

-   EEG eszközökből érkező jelek feldolgozása
-   Intelligens viselkedés integrálása számítógépes játékokba megerősítéses tanulással (Mortal Kombat Bot)
-   Stílustranszfer GAN hálózatokkal

A szakmai fejlődés lehetősége mellett, a projekten keresztül egy remek közösségbe lehet bekapcsolódni. A félév során rendszeresen szervezünk csapatépítő programokat.

Ha érdekel a projekt, bátran keresd a projektvezetőt e-mailben.
